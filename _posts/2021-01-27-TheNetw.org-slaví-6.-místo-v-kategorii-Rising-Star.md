---
author: Josef Chvala
title: TheNetw.org slaví 6. místo v kategorii Rising Star
date: '2021-01-27T15:00:00+0200'
categories:
  - Czech
  - Press releases
---

# TheNetw.org slaví 6. místo v kategorii Rising Star

## Úspěch v soutěži Deloitte Fast 50 Central Europe

**Praha, 26. ledna 2021 - Společnost Deloitte na konci roku 2020 opět vyhlásila nejrychleji rostoucí technologické firmy ve střední Evropě. Společnost TheNetw.org (obchodní název Networg) se umístila na 6. místě v kategorii Rising Star, určené pro mladé firmy, které zatím nesplňují kritérium pro účast v hlavní kategorii, přesto však významně rostoucí.**

Firma Networg již třetím rokem intenzivně buduje inovativní produkty v oblasti podnikového software s využitím low-code aplikační platformy od společnosti Microsoft. V loňském roce zaznamenala **roční nárůst obratu 765 %**. „Umístění v žebříčku Rising Star společnosti Deloitte chápeme jako ocenění důvěry, kterou do nás vložili naši zákazníci a odměnu pro všechny zaměstnance a spolupracovníky. V dnešní době, zatížené celosvětovou pandemií COVID-19, všichni hledáme cesty, jak se přizpůsobit rychle se měnícím ekonomickým i společenským podmínkám.  Naše řešení je odpovědí na požadavky zákazníků, kteří obtížně hledají řešení svých problémů”, komentuje Josef Chvála, marketingový manažer společnosti.

Produkty společnosti Networg, postavené na technologii **Microsoft Power Platform**, využila v loňském roce celá řada zákazníků. Narůstajícímu zájmu se těší **modulární informační systém TALXIS**, který byl navržen především pro **malé a střední firmy**. Tento produkt pokrývá oblasti řízení prodeje, nákupu (procurement), servisních služeb (field service) a také projektové řízení. Nabídka modulů TALXIS se neustále rozrůstá. V roce 2020 firma Networg uvedla na trh specializované moduly pro oblast realitního podnikání a pro oblast vytápění, větrání a klimatizace. „Prostřednictvím digitalizace a automatizace firemních procesů v rámci širokého spektra modulů, které je možné adaptovat na konkrétní podmínky jednotlivých zákazníků i tržních segmentů, vidíme východisko, jak zjednodušit, zprůhlednit a zefektivnit chod malých a středních firem”, doplňuje Josef Chvála. 

Již 21. ročník Deloitte Technology Fast 50 byl co do počtu umístěných firem úspěšný i z hlediska účasti České republiky. Ze střední Evropy bylo **v kategorii Rising Star oceněno hned 10 rychle rostoucích českých firem**, v závěsu pak následovalo Polsko s 9 oceněnými start-upy (dále se umístily dvě společnosti z Bulharska a po jedné z Bosny a Hercegoviny, Chorvatska, Kosova a Slovenska). Do soutěže se přihlásilo 23 nových firem a 2 z předchozích ročníků. Z oblasti softwarových produktů se zúčastnil největší počet soutěžících, celkem 16 firem (hardware 4, média a zábava 3, finanční technologie 1, zdravotní péče a „life-sciences“ 1). Celková míra růstu zúčastněných firem dosahuje 565 %. Kompletní přehled výsledků k vidění na https://www.deloitte.cz/fast50/.

Pro účast v hlavní kategorii Fast 50 je podmínkou čtyřleté působení společnosti na trhu a výnosy minimálně 30 tisíc eur v každém z posledních let. Jedenadvacátý ročník soutěže navíc ustanovit třetí kategorii nazvanou Impact Stars, která rozšiřuje kategorii Rising Star o unikátní a inovativní produkty, nebo služby, které mají revoluční dopad na trh a významně pracují také s tématem udržitelnosti. V kategorii Rising Star byli v minulosti ocenění například dnes nepřehlédnutelní Prusa Research, Kiwi.com či STRV.
